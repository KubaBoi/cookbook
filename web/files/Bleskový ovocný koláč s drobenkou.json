{"portions": null, "ingredients": [["vejce", "1 ks"], ["krupicový cukr", "1 hrnek"], ["zakysaná smetana", "200 ml"], ["kypřicí prášek do pečiva", "1 bal"], ["mouka pšeničná polohrubá", "1 hrnek"], ["banány", "1 ks"], ["červený rybíz", "700 g"], ["Na drobenku", null], ["mouka pšeničná hrubá", "6 PL"], ["krupicový cukr", "4 PL"], ["vanilkový cukr", "1 bal"], ["máslo", "100 g"]], "name": "Bleskový ovocný koláč s drobenkou", "steps": ["Troubu předehřejte na 180 °C. Kulatou formu o průměru asi 28 cm nebo plech s vyššími okraji vymažte máslem a vysypte hrubou moukou.", "Suroviny na drobenku propracujte prsty a hotovou drobenku prozatím uložte do lednice.", "V míse utřete vejce s cukrem do světlé pěny, vmíchejte smetanu, prosátou mouku smíchanou s kypřicím práškem do pečiva a dobře promíchejte.", "Těsto opatrně roztáhněte pomocí stěrky po celé ploše formy, poklaďte je rovnoměrně ovocem – banánem a rybízem – a nakonec na ně rozprostřete drobenku.", "Vložte do trouby a pečte 25–30 minut, až drobenka zezlátne a bude křupavá (pokud použijete ovoce s větším obsahem vody, pečte koláč o 5 minut déle).", "NĚCO NAVÍC<br>Těsto na koláč můžete ještě odlehčit tím, že místo zakysané smetany použijete smetanový bílý jogurt.", "TIPY A TRIKY<br>K některým druhům ovoce, například jablkům nebo hruškám, ladí dobře skořice, k jiným (rybízu nebo višním) je zase zajímavá vanilka – nahraďte podle použitého ovoce adekvátní část krupicového cukru v drobence vanilkovým nebo skořicovým cukrem. Pokud použijete hodně kyselé ovoce, můžete přidat do drobenky o lžíci cukru a kousek másla víc."]}